<!DOCTYPE html>
<html lang="en">
<head>
    <meta charset="UTF-8">
    <title>Title</title>
</head>
<body>
<div class="entry-content"><p>2020 minden tekintetben különleges év volt és ez nem kímélte a keresőoptimalizálást sem.</p><p>Új algoritmusok és új trendek alakultak, melyek beleszóltak és beleszólnak az eddigi stratégiákba. E változások nagy része hosszú távon fejti majd ki hatását, de nem szabad elhanyagolnunk őket már most sem.</p><p>Ebben a cikkünkben néhány 2021-es SEO trendet fejtünk ki, amivel szeretnénk segíteni a jövő évi keresőoptimalizálási tervek elkészítését!</p><p>Ha pedig a cikk után is bizonytalan vagy a SEO-dat illetően, vedd fel velünk a kapcsolatot és <a href="https://www.shoprenter.hu/keresooptimalizacio" target="_blank" rel="noreferrer noopener">segítünk előrébb kerülni a keresőben</a>!</p><div style="height:50px" aria-hidden="true" class="wp-block-spacer"></div><h2>1. Core Web Vitals</h2><p>Idén májusban jelentette be a Google, hogy <strong>Page Experience Update</strong> (Core Web Vitals) néven egy új algoritmust vezet be, melyet magyarul talán <strong>Oldal-élmény</strong>ként lehetne megfelelően fordítani.</p><p>Ez 3 mutatóból áll, melyek mindegyike tulajdonképpen az oldal sebességét méri, különböző szemszögekből:&nbsp;</p><ol><li><strong>Oldalbetöltés</strong> (Large Contentful Paint – LCP) – Milyen gyorsan töltődik be az oldal</li><li><strong>Interaktivitás</strong> (First Input Delay – FID) – Milyen hamar válik interaktívvá</li><li><strong>Vizuális stabilitás</strong> (Cumulative Layout Shift – CLS) – Mennyire stabil a betöltődéskor</li></ol><figure class="wp-block-image size-large"><img loading="lazy" width="2048" height="887" src="https://www.shoprenter.hu/blog/wp-content/uploads/2020/12/web-vitals-mutatok-2048x887.png" alt="Alapvető webes-vitals mutatók a Search Console-ban" class="wp-image-8520" srcset="https://www.shoprenter.hu/blog/wp-content/uploads/2020/12/web-vitals-mutatok-2048x887.png 2048w, https://www.shoprenter.hu/blog/wp-content/uploads/2020/12/web-vitals-mutatok-1024x444.png 1024w, https://www.shoprenter.hu/blog/wp-content/uploads/2020/12/web-vitals-mutatok-768x333.png 768w, https://www.shoprenter.hu/blog/wp-content/uploads/2020/12/web-vitals-mutatok-1536x666.png 1536w" sizes="(max-width: 2048px) 100vw, 2048px"></figure><p>2021 májusától pedig már <strong>érvényes rangsorolási faktor lesz</strong> a <strong>Core Web Vitals</strong> mutató.</p><p>Hogyan kell ezt értelmezni?</p><p>Nem lesz fő rangsorolási faktor, azaz nem az elsődleges szempontok közé fog bekerülni ez a mutató, hanem inkább <strong>különbségtételre fogja használni</strong> a Google.</p><p>Tehát, ha két hasonló tartalmú és minőségű webáruház verseng ugyanarra a kulcsszóra, akkor ez a mutató is beleszól majd, hogy melyiket helyezze jobb pozícióba a Google a találati oldalon.&nbsp;</p><p>Ehhez kapcsolódik, hogy a Google fontolgatja egy olyan jelzés bevezetését, ami megkülönböztetné egymástól a jó felhasználói élménnyel rendelkező oldalakat azoktól, akiknél rosszabb ez a pontszám.</p><p>Itt olyanra kell gondolni, mint az AMP oldalak esetében a kis villám jel a találatok mellett.</p><figure class="wp-block-image size-large"><img loading="lazy" width="650" height="300" src="https://www.shoprenter.hu/blog/wp-content/uploads/2021/01/amp-jelzes-google-talalatoknal.png" alt="Így jelzi a Google az AMP oldalakat a találati listában" class="wp-image-8705"></figure><p>Az ezekhez a mutatókhoz kapcsolódó jelentések már elérhetők a <a href="https://search.google.com/search-console/about" target="_blank" rel="noreferrer noopener">Search Console</a>-ban, érdemes ezeket átnézni és megvizsgálni, hogy lehet-e módosítani a jelzett figyelmeztetéseket.</p><div style="height:50px" aria-hidden="true" class="wp-block-spacer"></div><h2>2. Mobile-first indexelés</h2><p>A Google már 2016-ban elkezdett áttérni a mobilos indexelésre, ami azt jelenti, hogy a weboldalakat nem az asztali, hanem a <strong>mobilos verziójuk alapján rangsorolják</strong>.</p><p>Ez eddig úgy történt, hogy a már létező weboldalaknál megnézte a Google, hogy jó-e már a mobilos változat. Ha igen, akkor átállította az indexelést, míg az új oldalaknál már alapból ezt vette figyelembe.</p><p>Azonban még most is sok olyan régi oldal van, ami nem felel meg a Google mobilos verziókra vonatkozó irányelveinek (reszponzivitás, felhasználói élmény, stb.). Ennek ellenére most a Google úgy döntött, hogy <strong>nem vár tovább</strong>, innentől már azokat az oldalakat is mobilos verzió alapján fogja indexelni, amelyek nem állnak készen.</p><p>Ezt a fajta átállást 2021 márciusára tervezik.</p><figure class="wp-block-image size-large"><img loading="lazy" width="2048" height="911" src="https://www.shoprenter.hu/blog/wp-content/uploads/2020/12/mobilos-hasznalhatosag-2048x911.png" alt="Mobilos használhatóság jelentés a Search Console-ban" class="wp-image-8521" srcset="https://www.shoprenter.hu/blog/wp-content/uploads/2020/12/mobilos-hasznalhatosag-2048x911.png 2048w, https://www.shoprenter.hu/blog/wp-content/uploads/2020/12/mobilos-hasznalhatosag-1024x456.png 1024w, https://www.shoprenter.hu/blog/wp-content/uploads/2020/12/mobilos-hasznalhatosag-768x342.png 768w, https://www.shoprenter.hu/blog/wp-content/uploads/2020/12/mobilos-hasznalhatosag-1536x684.png 1536w" sizes="(max-width: 2048px) 100vw, 2048px"><figcaption>Itt azt láthatjuk, hogy az összes indexelt aloldal közül kettőnél talált valamilyen hibát a Google a mobilos használhatóság szempontjából.</figcaption></figure><div style="height:50px" aria-hidden="true" class="wp-block-spacer"></div><h2>3. Az AI új távlatokat nyit</h2><p>A Google már régóta dolgozik a mesterséges intelligencia minél jobb kihasználásában és hónapról-hónapra újabb lenyűgöző eredményeket érnek el. Már a korábbi algoritmus frissítések is ebbe az irányba mutattak (pl. RankBrain), de idén már, a tavaly bevezetett <strong>BERT algoritmus</strong>, közel a keresések 100%-ban felhasználásra került.</p><p>Ez az algoritmus nagyon hasznosnak bizonyult a lekérdezések pontos szándékának azonosításában, a helyesírási hibák javításában, vagy a jobb szinoníma felismerésben.</p><p>Emellett a BERT tette lehetővé az idei év egyik legnagyobb fejlesztését, a <strong>szövegrészlet alapú indexelést</strong>.</p><p>Ez azt jelenti, hogy a Google már nemcsak teljes oldalakat, hanem azok részleteit is tudja értelmezni és indexelni, valamint rangsorolni. Vagyis akár egy <strong>hosszú szövegben</strong>, ami nem feltétlenül a keresés szándékának megfelelő kulcsszóról szól egészében, de egy része hasznos lehet a felhasználónak, ezt a részt megjelenítheti a felhasználóknak.</p><p>Mit jelent ez a jövőre nézve?</p><p>Mostantól sokkal <strong>kevésbé kell “SEO szöveget” írni</strong>, azaz sokkal inkább átállhatunk a <strong>felhasználóknak szóló szövegek</strong> írására és nem a Google-nek való megfelelésre. Kevesebb kötelező kulcsszó említés kell majd a szövegekbe, nem kell “beleerőltetni” a kifejezéseket a szövegekbe.</p><p>Emellett fontosabbak lesznek a hosszú szövegek, amelyek így nemcsak egy-egy témát járhatnak körbe, hanem akár bővebb témakörökben születhetnek, több oldalról megközelítve az adott kérdéskört.</p><div style="height:50px" aria-hidden="true" class="wp-block-spacer"></div><h2>4. A helyi SEO (Local SEO) összetettebbé válik</h2><p>A Covid előtti időkben a Google nagyrészt a földrajzi hely alapján határozta meg a helyi vállalkozások mutatását a keresési találatok között. Azonban a tapasztalatok azt mutatják, hogy ez egyre inkább átalakul, a földrajzi hely kevésbé számít és sokkal fontosabb a minőség és a relevancia.</p><p>Ehhez mérten a lehetőségek folyamatosan bővülnek a <a href="https://www.google.com/intl/hu_hu/business/" target="_blank" rel="noreferrer noopener">Google Cégem</a> fiókban, egyre több és több információt adhatunk meg a vállalkozásunkról.</p><p>Most már közzétehetünk <strong>bejegyzéseket, válaszolhatunk a feltett kérdésekre</strong>, termékeket és szolgáltatásokat adhatunk hozzá a profilunkhoz. A vírushelyzethez kapcsolódóan olyan plusz lehetőségek is létrejöttek, mint az alternatív nyitvatartás vagy az ideiglenesen zárva funkció.</p><p>Ezért egyre fontosabb lesz megfelelően kitölteni és fejleszteni a Google Cégem fiókokat, hiszen hatalmas részt foglalhatnak el a keresési találatok között, ami minden webáruház tulajdonos álma!</p><figure class="wp-block-image size-large"><img loading="lazy" width="2048" height="1082" src="https://www.shoprenter.hu/blog/wp-content/uploads/2020/12/gepeszcentrum-google-cegem-2048x1082.png" alt="" class="wp-image-8522" srcset="https://www.shoprenter.hu/blog/wp-content/uploads/2020/12/gepeszcentrum-google-cegem-2048x1082.png 2048w, https://www.shoprenter.hu/blog/wp-content/uploads/2020/12/gepeszcentrum-google-cegem-1024x541.png 1024w, https://www.shoprenter.hu/blog/wp-content/uploads/2020/12/gepeszcentrum-google-cegem-768x406.png 768w, https://www.shoprenter.hu/blog/wp-content/uploads/2020/12/gepeszcentrum-google-cegem-1536x812.png 1536w" sizes="(max-width: 2048px) 100vw, 2048px"></figure><div style="height:50px" aria-hidden="true" class="wp-block-spacer"></div><h2>5. A strukturált adatok is fontosabbak lesznek</h2><p>Régóta beszélünk már a <strong>strukturált adatok</strong> hasznosságáról és fontosságáról, de úgy tűnik, hogy a Google is egyre inkább erre tolja el a hangsúlyt.</p><p>A legnépszerűbb alkalmazása továbbra is a bővített keresési találatokban lelhető fel, ilyen például a kapcsolattartási adatok megadása, azonban egyre inkább hangsúlyt kell fektetnünk az olyan adatokra is, amelyek segíthetik a felhasználót és a Google-t abban, hogy pontosan beazonosítsa az adott oldal tartalmát.</p><p>Ilyen lehet például Shoprenterben a <strong>Raktáron állapot vagy az Átlagos értékelés</strong>, amelyeket, ha bekapcsolunk a Termékoldal szerkesztőben, akkor azok Strukturált adatokként bekerülnek a forráskódba és megjelenhetnek a keresési találatoknál.</p><figure class="wp-block-image size-large"><img loading="lazy" width="1988" height="942" src="https://www.shoprenter.hu/blog/wp-content/uploads/2020/12/strukturalt-adatok-google.png" alt="Értékelések megjelenítése strukturált adatokkal" class="wp-image-8523" srcset="https://www.shoprenter.hu/blog/wp-content/uploads/2020/12/strukturalt-adatok-google.png 1988w, https://www.shoprenter.hu/blog/wp-content/uploads/2020/12/strukturalt-adatok-google-1024x485.png 1024w, https://www.shoprenter.hu/blog/wp-content/uploads/2020/12/strukturalt-adatok-google-768x364.png 768w, https://www.shoprenter.hu/blog/wp-content/uploads/2020/12/strukturalt-adatok-google-1536x728.png 1536w" sizes="(max-width: 1988px) 100vw, 1988px"></figure><div style="height:50px" aria-hidden="true" class="wp-block-spacer"></div><h2>6. A videós tartalom még fontosabb lesz</h2><p>Nem tartozik szervesen a webáruházak SEO-jához, de a videós tartalmak még fontosabbak lesznek a jövőben.</p><p>A trendek afelé mutatnak, hogy a felhasználók mind többet néznek videókat, a problémáikra is így keresik a válaszokat és a megoldásokat. Egy webáruház tulajdonosnak pedig kihagyott ziccer, ha ezeket a válaszokat nem tőle, hanem egy versenytársától kapja meg a felhasználó.</p><p>Érdemes tervezni egy <strong>YouTube csatorna indítását</strong> és azt megfelelő tartalommal feltölteni, hogy kiszolgáljuk a potenciális vásárlókat. Korábban már írtunk arról,&nbsp;<a rel="noreferrer noopener" href="https://www.shoprenter.hu/blog/youtube-seo-2020-igy-gyarts-jol-rangsorolo-videot" target="_blank">hogyan készíts SEO szempontból is jól működő videókat</a>, amit a linken el is olvashatsz.</p><div style="height:50px" aria-hidden="true" class="wp-block-spacer"></div><h2>7. A képek optimalizálása is nagyobb szerepet játszik majd</h2><p>A felhasználók <strong>egyre többet keresnek a Képtalálatok között</strong> is, vagyis egy adott keresés már nem merül ki a klasszikus Google találati oldal átfutásában, hanem sokszor kattintanak át a <strong>Képek fül</strong>re is. Ez azt jelenti, hogy ha itt nem jelenünk meg megfelelően, akkor hátrányban leszünk a versenytársainkkal szemben.</p><p><strong>Mire figyeljünk a képeknél?</strong></p><p>Legyenek <strong>jó minőségűek</strong>, de ne túl nagyok, mert ez hatással lehet az oldalbetöltődési sebességre, ami hátrányosan érinthet minket. A képek <strong>fájl neve legyen beszédes</strong>, írja le mi található a képen, ne csak cikkszámot vagy más számsort tartalmazzon. A fájlnév <strong>csupa kisbetű</strong> legyen, <strong>ékezetek nélkül</strong> és a szavak <strong>kötőjellel legyenek elválasztva</strong> egymástól.</p><p>Minden esetben töltsük ki a képek <strong>Alt tag</strong>jét is. Ide olyan szöveget érdemes írni, mintha egy bekötött szemű embernek szeretnénk elmondani, hogy mi is van a képen, 5-6 szóban. Itt lehet <strong>nagy kezdőbetűs</strong> a szöveg, <strong>ékezetekkel</strong>, egy értelmes magyar mondatként felépítve.</p><p>Shoprenter esetében a rendszer alapból ellátja a képeket Alt taggel bizonyos tartalmak esetében. Ilyen a blog cikkek fő képe (ebben az esetben a blog cikk címét kapja Alt tagnek), a fő termékképek (ilyenkor a termék neve az Alt tag), illetve a kategóriák esetén a kategória neve lesz a kép Alt tagje.</p><p>Egyéb esetekben, ha például további termékképet adunk meg, vagy egyedi HTML tartalomba szúrunk be képet, a rendszer nem tudja mihez kötni a fotót, így nem tud neki automatikusan Alt taget adni. Ilyenkor nekünk kell kitöltenünk az Alternatív szöveg / Alt tag mezőt használva.</p><figure class="wp-block-image size-large"><img loading="lazy" width="2048" height="619" src="https://www.shoprenter.hu/blog/wp-content/uploads/2020/12/kepkereses-google-2048x619.png" alt="Fejlesztenünk kell a képek optimalizálását is" class="wp-image-8524" srcset="https://www.shoprenter.hu/blog/wp-content/uploads/2020/12/kepkereses-google-2048x619.png 2048w, https://www.shoprenter.hu/blog/wp-content/uploads/2020/12/kepkereses-google-1024x310.png 1024w, https://www.shoprenter.hu/blog/wp-content/uploads/2020/12/kepkereses-google-768x232.png 768w, https://www.shoprenter.hu/blog/wp-content/uploads/2020/12/kepkereses-google-1536x465.png 1536w" sizes="(max-width: 2048px) 100vw, 2048px"></figure><div style="height:50px" aria-hidden="true" class="wp-block-spacer"></div><h2>Konklúzió</h2><p>A SEO egyre komplexebbé válik a jövőben, nem lehet már csak egy adott kulcsszóra optimalizálni egy adott aloldalt. Érdemes komplexebben gondolkodni és az egész oldalt érintő stratégiát kialakítani. Nagyobb hangsúlyt kell fektetni a hosszabb, kifejtős blog cikkek írására, amelyekkel megválaszolhatjuk az ügyfeleink kérdéseit és segíthetjük őket a döntésben.</p><p>Ha bizonytalan vagy a SEO-dat illetően, vedd fel<a rel="noreferrer noopener" href="https://www.shoprenter.hu/keresooptimalizacio" target="_blank"> </a>velünk a kapcsolatot és <a href="https://www.shoprenter.hu/keresooptimalizacio" target="_blank" rel="noreferrer noopener">segítünk előrébb kerülni a keresőben</a>!</p><h3>A szerzőről:</h3><div class="sr-author"><div class="sr-author-img"><a href="https://www.shoprenter.hu/blog/wp-content/uploads/2019/08/Pelle-Szabolcs.jpg" data-rel="lightbox-image-0" data-rl_title="" data-rl_caption="" title=""><img loading="lazy" class="alignnone wp-image-7899 size-full" src="https://www.shoprenter.hu/blog/wp-content/uploads/2019/08/Pelle-Szabolcs.jpg" alt="" width="100" height="100"></a></div><div class="sr-author-desc"><span class="sr-author-name">Pelle Szabolcs</span><br><div><span class="sr-author-pos">SEO PM –&nbsp;&nbsp;</span><a href="https://www.shoprenter.hu/" target="_blank" rel="noopener noreferrer">Shoprenter.hu</a><br>Szabolcs korábban újságíróként, majd online marketingesként dolgozott, ahol elsajátította a tartalomgyártás praktikáit. Innen már egyenes út vezetett a keresőoptimalizáláshoz. Jelenleg is számos sikeres SEO projektet menedzsel a Shoprenternél.</div></div></div><!-- .entry-content --></div>
</body>
</html>